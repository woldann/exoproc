# NHook ve MinHook

Exoproc iki inline hook modeli sağlar. Seçim “hangisi daha iyi?” sorusu değil; hedef prologue'u, detour gereksinimi ve kabul edilen çalışma zamanı davranışı sorusudur.

| Özellik        | NHook                                                | MinHook                                       |
| -------------- | ---------------------------------------------------- | --------------------------------------------- |
| Patch          | 2 byte `EB FE`                                       | En az 5 byte göreli `jmp`                     |
| Hit akışı      | Thread park edilir, host `poll()` ile yakalar        | Detour hedef process'te doğrudan çalışır      |
| Özgün prologue | Desteklenen talimatlar host tarafından simüle edilir | Taşınır ve trampoline içinde yürür            |
| Detour         | Yerleşik JS hit/resume modeli                        | Çağıranın sağladığı adres veya `CMachineCode` |
| Başlıca sınır  | Talimat simülasyonu ve hit lifecycle'ı               | Talimat relocation ve rel32 mesafesi          |

## NHook: park et, yakala, sürdür

NHook, hedef girişindeki tam talimatları en az iki byte kapsayana kadar çözer ve başlangıca `EB FE` yazar. Hedef thread bu sonsuz kısa atlamaya gelince host `poll()` ile hit'i görür. `resume()` varsayılan akışta taşınan talimatların desteklenen alt kümesini simüle eder ve thread'i fonksiyon gövdesinin devamına yönlendirir; istenirse dönüş değeri zorlanabilir.

Bu yaklaşım “trampoline yok” demektir, “her prologue desteklenir” demek değildir. Desteklenmeyen talimatlar, karmaşık control flow ve hit'i zamanında işleyemeyen host tasarımı için uygunluğu test edin.

## MinHook: detour ve trampoline

MinHook, hedefin yeterli başlangıç talimatını trampoline'e taşır ve hedefe beş byte'lık `jmp` yazar. `create()` trampoline'i kurar ama patch yazmaz; `enable(detour)` detour'u seçip patch'i yükler. Detour uzak adres ise çağıranın bunu hedefte kullanılabilir hale getirmesi gerekir; `CMachineCode` verildiğinde accessor üzerinden taşınabilir.

Detour doğrudan rel32 erişiminde değilse MinHook, hedefe yakın ayrılmış bir relay kullanır. Relay/trampoline tahsisi, RIP-relative talimat relocation'ı ve detour'un kendi ABI'si MinHook'un en kritik doğrulama alanlarıdır. Detour'un JavaScript ile iletişim protokolünü MinHook tanımlamaz.

Her iki hook için de [yaşam döngüsünü](/hooking/lifecycle) ve kontrollü hedef üzerindeki enable/disable testini temel alın.
